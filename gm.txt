summarize the following text "
การพัฒนาประเทศตามแผนพัฒนาเศรษฐกิจและสังคมในช่วงที่ผ่านมาของประเทศไทย มุ่งเน้นไปที่การพัฒนาด้านเศรษฐกิจเป็นหลัก ส่งผลให้เกิดการจ้างงานเพิ่มมากขึ้น ทำให้ทรัพยากรมนุษย์เป็นกำลังสำคัญในการพัฒนาประเทศ เนื่องจากระบบเศรษฐกิจนั้นต้องใช้มนุษย์ในการขับเคลื่อน
ในการดำเนินธุรกิจ ต้องอาศัยหลายปัจจัยประกอบกัน เพื่อก่อให้เกิดกิจกรรมในการประกอบธุรกิจ   ซึ่งปัจจัยพื้นฐานมี 4 ประเภทหรือที่เรียกกันว่า 4M ได้แก่ 1. มนุษย์ (Man) 2. เงิน (Money) 3. วัสดุ (Material) 4. วิธีปฏิบัติงาน (Method) จากปัจจัยพื้นฐานดังกล่าวเรื่องของมนุษย์ถือเป็นปัจจัยที่สำคัญที่สุด เพราะการที่จะทำให้องค์กรประสบความสำเร็จในการบรรลุเป้าหมายที่วางไว้ในแผนการพัฒนาตามยุทธศาสตร์ที่กำหนดได้องค์กรต้องมีการบริหารจัดการทรัพยากรมนุษย์ที่ดี ทำให้บุคลากรมีประสิทธิภาพ องค์กร           มีศักยภาพ การบริหารจัดการทรัพยากรมนุษย์ที่ดีนั้นส่งผลให้องค์กรสามารถใช้ศักยภาพให้เกิดประโยชน์กับองค์กรได้สูงสุด
จากที่กล่าวมาสุขภาพจึงเป็นอีกหนึ่งปัจจัยที่สำคัญในการพัฒนาเศรษฐกิจและการดำเนินธุรกิจ ดังนั้นการดูแลสุขภาพพนักงานจึงเป็นเรื่องที่สำคัญในเชิงป้องกัน ก็จะช่วยลดโอกาสเกิดการเจ็บป่วย ลดการเบิกประกันสุขภาพพนักงาน ซึ่งเป็นค่าใช้จ่ายที่องค์กรหรือบริษัทต้องรับผิดชอบลงได้ เมื่อพนักงานสุขภาพดีย่อมส่งผลดีต่อภาพรวม เพราะสุดท้ายแล้วการทำงานอย่างไร้ข้อจำกัดด้านสุขภาพของทุกหน่วยในองค์กร ย่อมช่วยให้พนักงานและตัวบริษัทเอง ประสบความสำเร็จไปด้วยกันในระยะยาว
ปัจจุบันเทคโนโลยีและการสื่อสารได้เจริญก้าวหน้าอย่างรวดเร็ว ในการดำเนินชีวิตประจำวัน              ของมนุษย์ อุปกรณ์สื่อสารและคอมพิวเตอร์ได้เข้ามามีบทบาทสำคัญต่อการดำเนินกิจกรรมต่าง ๆ โดยเฉพาะ อย่างยิ่งในการทำงานของสำนักงาน ด้วยความก้าวหน้าของเทคโนโลยีคอมพิวเตอร์ ทำให้สำนักงานในองค์กรต่าง ๆนำเทคโนโลยีเหล่านี้เข้ามาช่วยในการดำเนินงานให้มีประสิทธิภาพมากยิ่งขึ้น ไม่ว่าจะเป็นการรับ -ส่ง ข้อมูลข่าวสารอิเล็กทรอนิกส์ การทำธุรกิจและให้บริการบนอินเตอร์เน็ต ตลอดจนการใช้เป็นเครื่องมือช่วยใน       การทำงาน พนักงานส่วนใหญ่ในสำนักงานใช้เครื่องคอมพิวเตอร์เป็นอุปกรณ์หลักในการปฏิบัติงานต่าง ๆ   อย่างต่อเนื่อง โดยที่ระยะเวลาในการปฏิบัติงานกับเครื่องคอมพิวเตอร์ในแต่ละวัน การใช้คอมพิวเตอร์ใน                 การปฏิบัติงานอาจส่งผลต่อสภาพร่างกาย และประสิทธิภาพในการทำงานของผู้ใช้อย่างหลีกเลี่ยงไม่ได้ ซึ่งมีผลการวิจัยเป็นจำนวนมากที่พบว่าการปฏิบัติงาน ที่ต้องใช้คอมพิวเตอร์ในการทำงานเกือบตลอดทั้งวันเป็นสาเหตุหนึ่งที่ทำให้เกิดกลุ่มอาการออฟฟิศซินโดรม (Office Syndrome) เป็นกลุ่มอาการที่พบบ่อยในคนทำงานสำนักงาน ที่นั่งทำงานกับคอมพิวเตอร์เป็นประจำและสภาพแวดล้อมในการทำงานที่ไม่เหมาะสม การนั่งทำงาน ตลอดเวลาอย่างต่อเนื่องเป็นระยะเวลานาน โดยไม่เปลี่ยนแปลงอิริยาบถ หรือระดับ            ของโต๊ะทำงาน เก้าอี้ แป้นพิมพ์คอมพิวเตอร์อยู่ในตำแหน่งที่ผิดลักษณะ ซึ่งสิ่งเหล่านี้เป็นสาเหตุทำให้เกิด อาการปวดเมื่อยกล้ามเนื้อ อาการเกร็งสะสมของกล้ามเนื้อ และอาการอักเสบของกล้ามเนื้อ สาเหตุสำคัญเกิดจากพฤติกรรมการทำงาน คือ มีอิริยาบถในการทำงานไม่เหมาะสมเป็นเวลานาน เช่น การนั่ง หลังค่อม           การนั่งทำงานกับคอมพิวเตอร์เป็นเวลานาน ทั้งยังส่งผลให้เกิดความเครียด สะสมตามมา ในปัจจุบันองค์กร ต่าง ๆ ในประเทศไทยให้ความสำคัญต่อสุขภาพและสุขภาพจิตของพนักงาน มากขึ้น โดยมีการประชาสัมพันธ์และรณรงค์ให้พนักงานบริหารร่างกายตามช่วงเวลาที่หน่วยงานกำหนด
จากเทคโนโลยีที่เห็นได้มากมายในปัจจุบันจะเห็นว่าเทคโนโลยีหนึ่งที่เรียกว่า Machine Learning    ถูกนำมาใช้อย่างแพร่หลายในทุกวงการ ไม่ว่าจะเป็นวงการศึกษา การแพทย์ ทางด้านอุตสาหกรรม เป็นต้น ซึ่งMachine Learning คือ การทำให้คอมพิวเตอร์สามารถเรียนรู้สิ่งต่าง ๆ และพัฒนาการทำงานให้ดีขึ้นได้ด้วยตัวเองจากข้อมูล และสภาพแวดล้อมที่ได้รับจากการเรียนรู้ของระบบ โดยไม่ต้องมีมนุษย์คอยกำกับหรือเขียนโปรแกรมเพิ่มเติม และไม่ว่าในอนาคตมันจะมีข้อมูลรูปแบบใหม่ ๆ ที่เกิดขึ้น มนุษย์ก็ไม่จำเป็นที่จะต้องไปนั่งเขียนโปรแกรมใหม่ เพราะคอมพิวเตอร์สามารถตีความ และตอบสนองได้ด้วยตัวเอง
ดังนั้นผู้วิจัยได้นำแอปพลิเคชันที่เรียกว่า MALDOS ซึ่งเป็นเทคโนโลยีทางด้านปัญญาประดิษฐ์เข้ามาประยุกต์ใช้เพื่อแก้ไขปัญหา เรื่อง กลุ่มอาการในโรคออฟฟิศซินโดรม (Office Syndrome) ด้วยวิธีการแจ้งเตือน และเพิ่มประสิทธิภาพในการทำงานให้ได้ระยะเวลานานมากยิ่งขึ้น โดยการปรับเปลี่ยนอิริยาบถ เพื่อช่วยป้องกันอาการบาดเจ็บ และลดการเกิดโรคออฟฟิศซินโดรม (Office Syndrome) โดยมีหลักการทำงาน       คือ แอปพลิเคชันจะทำการแจ้งเตือนผู้ใช้งานเมื่อมีการนั่งอยู่หน้าคอมพิวเตอร์ในท่าทางเดิมเป็นเวลานาน         ให้ผู้ใช้งานมีการเปลี่ยนอิริยาบถมาเป็นการยืดเหยียดกล้ามเนื้อ ด้วยการทำท่ากายบริหารร่างกาย              โดยแอปพลิเคชันจะมีการตรวจจับท่าทางที่ถูกต้องของผู้ใช้งาน ในขณะที่เล่นเกม พร้อมกับนับจำนวนครั้ง เวลาในการทำท่ากายบริหารที่เหมาะสม และยังสามารถแจ้งเตือนได้หากสภาะแวดล้อมขณะทำงานไม่เหมาะสม ด้วยการแจ้งเตือน อุณหภูมิ แสง เสียง ที่ช่วยลดสภาวะความตึงเครียดหรือความเมื่อยล้าในระหว่างการทำงาน เพื่อให้มีประสิทธิภาพสูงสุดในการป้องกันอาการบาดเจ็บ และผู้ใช้งานแอปพลิเคชันนี้มีประสิทธิภาพ และได้ประสิทธิผลสูงสุดในการทำงาน"